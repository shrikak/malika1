<!DOCTYPE html>
<html>
<head>
<meta name="viewport" content="width=device-width, initial-scale=1">
<style>
#myDIV {
  width: 100%;
  margin: 0px;
  padding: 0px;
}
*{ padding:0;
margin:0;}

li a {
  text-align: left;
  color:  #331A00;
  font-size:23px;
 text-decoration: none;
 line-height: 1.6;
 }


div.sticky li a {
  color:  #ffffff;
  }


p { color: #FFB200; font-weight: 600;  font-size:25px; text-align: center; margin-top: 40px; }
div.sticky {
background:  linear-gradient(0deg, #89470D, #F57F17);
  position: -webkit-sticky;
  position: sticky;
  top: 40px;
  padding: 0;
  margin: 0;
  font-size: 23px;
  text-align: center;
  height: auto;
  width: 100%;
  font-weight: bold;
  z-index: 1;
}
li {
	list-style-type: none;
	}
	
	.btn2 {
  display: inline-block;
  padding: 8px 15px;
  font-size: 20.4px;
  text-align: center;
  text-decoration: none;
  outline: none;
  color: #F57F17;
  background-color: transparent;
  border: none;
  border-radius: 25px 25px 25px 25px;
  position: fixed;
  bottom: 5px;
  z-index: 3;
right: 32%;
}
</style>
</head>
<body>


<button class="btn2"  onclick="myFunction()">अनुक्रमणिका</button>

<div id="myDIV">
<div class="sticky" id="a18">  <li><a>   श्री संत ज्ञानेश्वर म. यांच्या गौळणी</a></li>   </div>
<li><a>
<p>१ </p>त्रिभंगी देहुडा ठाण मांडुनियां माये । कल्पद्रुमातळीं वेणु वाजवीत आहे ॥ १ ॥ गोविंदु वो माये गोपाळु वो । सबाह्य अभ्यंतरीं अवघा परमानंदु वो ॥ धृ. ॥ सांवळे सगुण सकळां जिवांचें जीवन । घनानंदमूर्ति पाहतां हारपलें मन ॥ २ ॥ शून्य स्थावर जंगम व्यापूनि राहिला अकळ । बापरखुमादेविवरु विठ्ठलु सकळ ॥ ३ ॥ </a></li><li><a>   <p>२ </p>  योगियां मुनिजनां ध्यानीं । तें सुख आसनीं शयनीं ॥ १ ॥ हरिसुख फावलें रे ॥ धृ. ॥ गोकुळींच्या गौळियां । गोपि गोधना सकळां ॥ २ ॥ बापरखुमादेविवरु विठ्ठलें । तें सुख सवंगडिया दिधलें ॥ ३ ॥ </a></li><li><a>    <p>३</p>  तुजवीण एकली रे कृष्णा न गमे राती ।  तंव तुवां नवल केलें वेणु घेऊनि हातीं ।  आलिये तेंचि सोय तुझी ओळखिली गती ॥ १ ॥ नवल हें वालभ रे कैसें जोडलें जिवा ।  दुसरें दुरी ठेलें प्रीति केला रिघावा ॥ २ ॥ पारु रे पारु रे कान्हा झणें करिसी अव्हेरु ।  तूं तंव हृदयींचा होसी चैतन्य चोरु ।  बापरखुमादेवीवरु विठो करीं कां अंगिकारु ॥ ३ ॥ </a></li><li><a>   <p>४</p> कृष्णें वेधिली विरहिणी बोले ।  चंद्रमा करितो उबारा गे माये ।  न लवा चंदनु अंगी न घाला विंजणवारा ।  हरिविणें शून्य शेजारु गे माये ॥ १ ॥ माझे जिवींचे तुम्हीं कां वो नेणा ।  माझा बळिया तो पंढरीराणा वो माये ॥ २ ॥ नंदनंदनु घडी घडी आणा ।  तयाविण न वांचति प्राण वो माये ॥ बापरखुमादेविवरु विठ्ठलु गोविंदु ।  अमृतपान गे माये ॥ ३ ॥ </a></li><li><a>   <p>५</p>  लक्ष लावुनि अंतरीं । कृष्णा पाहती नरनारी ।  लावण्यसागरु हरि । परमानंदु ॥ १ ॥ छंदें छंदें वेणु वाजे । त्रिभुवनीं घनु गाजे ।  उतावेळ मन माझें । भेटावया ॥ धृ. ॥ ब्रह्मविद्येचा पुतळा । गाई राखितो गोवळा ।  श्रुति नेणवे ते लीळा । वेदां सनकादिकां ॥ २ ॥ भूतग्रामीचा परेशु । तापत्रयाचा करी नाशु ।  आड धरुनि गोपवेषु । वत्सें राखे ॥ ३ ॥ रासक्रीडा वृंदावनीं खेळे । इंदुवदन मेळे ।  उद्धरी यदुकुळें । कुळदीपकें ॥ ४ ॥ निवृत्ति दासाचा दातारु । बापरखुमादेवीवरु ।  भक्तां देतो अभयकरु । क्षणक्षणांमाजि ॥ ५ ॥ </a></li><li><a>   <p>६</p>  यातिकुळ माझें गेलें हारपोनि ।  श्रीरंगावांचुनी आनु नेंणें ॥ १ ॥ किती वो शिकवाल मज वेळोवेळां ।  मी तया गोवळा रातलिये ॥ २ ॥ अष्टभोग भोगणें मातें नाहीं चाड ।  भक्तिप्रेम गोड लेईलें गे माये ॥ ३ ॥ बापरखुमादेवीवरु जीवींचा जिव्हाळा ।  कांही केलिया वेगळा नव्हे गे माये ॥ ४ ॥ </a></li><li><a>   <p>७</p>  माझ्या कान्हाचें तुम्हीं नाव भरी घ्यावों ।  हृदयीं धरोनि यासी खेळावया न्यावो ॥ १ ॥ भक्तांकारणें येणें घेतलीसे आळी ।  दहा गर्भवास सोसिले वनमाळी ॥ २ ॥ कल्पनेविरहित भलतया मागें ।  अभिमान सांडुनी दीनापाठीं लागे ॥ ३ ॥ शोषिली पुतना येणें तनू मोहियेले तरु ।  आळी न संडी बापरखुमादेविवरु ॥ ४ ॥ </a></li><li><a>   <p>८</p>  घनु वाजे घुणघुणा । वारा वाहे रुणझुणा ।  भवतारकु हा कान्हा वेगीं भेटवा कां ॥ १ ॥ चांद वो चांदणें । चांपे वो चंदनु ।    देवकी नंदनुविण नावडे वो ॥ २ ॥ चंदनाची चोळी । माझें सर्व अंग पोळी ।  कान्हो वनमाळी वेगीं भेटवा कां ॥ ३ ॥ सुमनाची सेज । सितळ वो निकी ।  पोळे आगिसारिखी वेगीं विझवा कां ॥ ४ ॥ तुम्हीं गातसां सुस्वरें । ऐकोनि द्यावीं उत्तरें ।  कोकिळें वर्जावें तुम्हीं बाइयांनो ॥ ५ ॥ दर्पणीं पाहातां । रुप न दिसे वो आपुलें ।  बापरखुमादेवीवरे विठ्ठलें मज ऐसें केलें ॥ ६ ॥ </a></li><li><a>   
<p>९</p>  पांवया छंदे तल्लीन गोविंदे ।  नाचती आनंदे गोपाळ कैसे ॥ १ ॥ यमुनेच्या तीरी गाई चारी हरी ।  गोपाळ गजरी आनंदले ॥ २ ॥ ठायीं ठायीं मातु पेंद्या पै नाचतु ।  वाकुल्या दावितु हरी छंदे ॥ ३ ॥ गायी ठाती उभ्या विसरल्या माया ।  हाकितु लवलाह्या कृष्णहरी ॥ ४ ॥ ज्ञानदेवा जीवी कृष्ण चिरंजीवी ।  गोपाळ रंजवी प्रेमभक्तां ॥ ५ ॥ </a></li><li><a>  
<p>१०</p>  जीवीचिया जीवा । प्रेमभावाचिया भावा ।  तुज वांचूनि केशवा । अनु नावडे ॥ १ ॥ जीवें अनुसरलिये । अजुनी कां नये ।  वेगीं आणावा तो सये । प्राण माझा ॥ २ ॥ सौभाग्यसुंदरु । लावण्यसागरु ।  बापरखुमादेवीवरु । श्रीविठ्ठलु ॥ ३ ॥ </a></li><li><a><p>११</p> पंढरपुरीचा निळा लावण्याचा पुतळा ।  विठो देखियेला डोळां बाईये वो ॥ १ ॥ वेधलें वो मन तयाचियां गुणीं ।  क्षणभर न विसंबे विठ्ठलरुक्मिणी ॥ २ ॥ पौर्णिमेचें चांदणे क्षणक्षणां होय उणें ।  तैसें माझें जिणें एक विठ्ठलेंवीण ॥ ३ ॥ बापरखुमादेविवरु विठ्ठलुचि पुरे ।  चित्त चैतन्य मुरे बाई ये वो ॥ ४ ॥ </a></li><li><a>  
<p>१२</p>  सावळे परब्रह्म आवडे या जीवा ।   मनें मन राणिवा घर केलें ॥ १ ॥  काय करुं सये सांवळे गोवित ।   आपें आप लपत मन तेथें ॥ धृ. ॥  बापखुमादेविवरु सांवळी प्रतिमा ।   मनें मनीं क्षमा एक झालें ॥ ३ ॥ </a></li><li><a>    
<p>१३</p>  अवचिता परिमळु झुळकला अळुमाळु ।  मी म्हणे गोपाळु आला गे माये ॥ १ ॥ चांचरती चांचरती बाहेरी निघालें ।  ठकचि मी ठेलें काय करुं ॥ २ ॥ मज करा कां उपचारु अधिक ताप भारु ।  सखिये शारंगधरु भेटवा कां ॥ ३ ॥ तो सांवळा सुंदरु कासे पीतांबरु ।  लावण्य मनोहरु देखियेला ॥ ४ ॥ भरली दृष्टि जंव डोळां न्याहाळी ।  तव कोठें वनमाळी गेला गे माये ॥ ५ ॥ बोधोनि ठेलें मन तंव झालें अने आन ।  सोकोनि घेतले प्राण माझेगे माये ॥ ६ ॥ बापरखुमादेविवरु विठ्ठल सुखाचा ।  तेणें कायामनेंवाचा वेधियेलें ॥ ७ ॥ </a></li><li><a>   
<p>१४</p>  काय सांगू तूतें बाई काय सांगू तूतें ॥ धृ. ॥  जात होतें यमुने पाणिया वातेत भेतला सांवला ।   दोईवल तोपी मयुलपिच्छाची खांद्यावली कांबला ॥ १ ॥  तेणें माझी केली तवाली मग मी तिथुन पलाली ।   पलतां पलतां घसलून पलली ।   दोईची घागल फुतली ॥ २ ॥  माझे गुलघे फुतले मग मी ललत बथले ।   तिकुन आले शालंगपाणी मला पोताशीं धलिलें ॥ ३ ॥  मला पोताशीं धलिलें माझें समाधान केलें ।   निवृत्तीचे कृपें सुख हें ज्ञानदेवा लाधलें ॥ ४ ॥ </a></li>
 
<li><a>   
<p>१५</p>
सोनियाचा दिवस आजि अमृते पाहाला । नाम आठवितां रुपीं प्रगट पैं झाला ॥ गो. ॥ १ ॥ गोपाळारे तुझें ध्यान लागो मना । आनु न विसंबे हरि जगत्रयजीवना ॥ २ ॥ तनु मनु शरण विनटलों तुझ्या पायीं । बापरखुमादेवीवरा वांचूनि आनु नेणे काहीं ॥ गो. ॥ ३ ॥ 
</a></li>




<div class="sticky" id="a19">   <li><a>  श्री संत नामदेव म. यांच्या गौळणी</a></li>   </div>
<li><a>
<p>१</p>
परब्रम्ह निष्काम तो हा गौळियां घरीं । वाक्या वाळे अंदु कृष्ण नवनीत चोरी ॥ १ ॥ म्हणती गौळणी हरीची पाउलें धरा । रांगत रांगत येतो हरी हा राजमंदिरा ॥ २ ॥ लपत छपत येतो हरी हा राजभुवनीं । नंदासी टाकूनि आपण बैसे सिंहासनीं ॥ ३ ॥ सांपडला देव्हारीं यासी बांधा दाव्यांनीं । शंख चक्र गदा पद्म शारंगपाणी ॥ ४ ॥ बहुता कष्टें बहुता पुण्यें जोडलें देवा । अनंत पवाडे तुमचे न कळती मावा ॥ ५ ॥ नामा म्हणे केशवा अहो जी तुम्ही दातारा । जन्मोजन्मीं द्यावी तुमची चरणसेवा ॥ ६ ॥ </a></li><li><a>   
<p>२</p>  यशोदे घराकडे चाल मला जेवूं घाल ॥ धृ. ॥ साध्या गव्हांची पोळी लाटीं । मला पुरण पोळी करून दे मोठी । नाहीं अडवीत गुळासाठीं । मला जेवूं घाल ॥ १ ॥ तूप लावून भाकर करीं । वांगें भाजून भरीत करीं । वर कांद्याची कोशिंबिरी । मला जेवूं घाल ॥ २ ॥ आई ग खडे साखरेचे खडे । लवकर मला करून दे वडे । बाळ स्फुंदस्फुंदोनी रडे । मला जेवूं घाल ॥ ३ ॥ आई लहानच घे गे उंडा । लवकर भाजुन दे मांडा । लांब गेल्या गाईच्या झुंडा । मला जेवूं घाल ॥ ४ ॥ आई मी खाईन शिळा घांटा । दह्याचा करून दे मठ्ठा । नाहीं माझ्या अंगीं ताठा । मला जेवूं घाल ॥ ५ ॥ भाकर बरीच गोड झाली । भक्षुनी भूक हारपली । यशोदेनें कृपा केली । मला जेवूं घाल ॥ ६ ॥ आई मी तुझा एकुलता एक । गाई राखितों नऊ लाख । गाई राखून झिजलीं नख । मला जेवूं घाल ॥ ७ ॥ नामा विनवी केशवासी । गाई राखितो वनासी । जाऊन सांगा यशोदेशी । मला जेवूं घाल ॥ ८ ॥ </a></li><li><a>   
<p>३</p> गेलिया वृंदावना तेथें देखिला कान्हा । संवगडियामाजी उभा ध्यान लागलें मना ॥ १ ॥ हरिनाम गोड झालें काय सांगों गे माय । गोपाळ वाहती पावे मन कोठें न राहे ॥ २ ॥ त्याचें मुख साजिरें वो कुंडलें चित्त चोरें । सांडुनी अमृत धनी लुब्धलीं चकोरें ॥ ३ ॥ सांडुनी ध्रुवमंडळ आली नक्षत्रमाळा । कौस्तुभा तळवटीं वैजयंती शोभे गळां ॥ ४ ॥ सांडुनी मेघराजु कटिसूत्रीं तळपे विजू । भुलला चतुराननू तया नव्हे उमजू ॥ ५ ॥ सांडुनी लक्ष्मी निज गोपाळासी बोले गुज । अचोज हा चोजवेना ब्रम्हांदिकां सहज ॥ ६ ॥ वांजट धीट मोठी ऐसी कवण असे खिळू । भेदली हरिचरणीं पायीं मुरडीव वांकी सोज्वळू ॥ ७ ॥ त्याचें पायींची नेपुरें वाजती वो गंभीरें । लुब्धलीया पक्षयाती धेनु पाचारी स्वरें ॥ ८ ॥ आणिक एक नवल कैसें स्वर्गीं देव झाले पिसे । ब्रम्हादिक उच्छिष्ठालागीं देखा जळीं झाले मासें ॥ ९ ॥ आणिक एक नवल परी करीं घेऊनि शिदोरी । सवंगड्या वांटितसे नामया स्वामी मुरारी ॥ १० ॥ </a></li><li><a>  
<p>४</p>  कान्होबा निवडी आपुली गोधनें ॥ धृ. ॥ पांच पांच पोळ्या तीन भाकरी । दीड कानवला एक पुरी ।  आम्हा धाडिलें वैल्या दुरी । आमची ठकवून खाल्ली शिदोरी ॥ १ ॥  परियेसी शारंगधरा । तुझा बैल चुकला मोरा ।  सांगू गेलों तुझ्या घरा । पाठी लागला तुझा म्हातारा ॥ २ ॥  परियेसी हृषीकेशी । गाई म्हशीचे दुध पिशी ।  वासरे प्याली म्हणून सांगशी । उद्या ताक नाही आम्हासी ॥ ३ ॥  कान्होबा ओढाळ तुझ्या गाई । होत्या नव्हत्या कळंबा ठायीं ।  शिव्या देती तुझी आई ॥ ४ ॥  विष्णुदास नामा साहे । देवा तूंचि बाप माये  ।  अखंड माझे हृदयी राहे ॥ ५ ॥ </a></li><li><a>  
<p>५</p>  रात्र काळी घागर काळी ।  यमुनाजळें ही काळी वो माय ॥ १ ॥  बुंथ काळी बिलवार काळी ।  गळां मोतीं एकावळी काळीं वो माय ॥ २ ॥  मी काळी कांचोळी काळी ।  कांस कांसिली ते काळी वो माय ॥ ३ ॥  एकली पाणीया नवजाय साजणी ।  सवें पाठवा मूर्ति सांवळी वो माय ॥ ४ ॥  विष्णुदास नाम्याची स्वामिणी काळी ।  कृष्णमूर्ति बहु काळी वो माय ॥ ५ ॥ </a></li><li><a>   
<p>६</p>  देहुडा चरणी वाजवितो वेणु । गोपिकारमणु स्वामी माझा ॥ १ ॥ देखिला गे माये यमुनेचे तीरीं । हात खांद्यावरी राधिकेच्या ॥ २ ॥ गुंजावर्ण डोळे शिरीं बाबरझोटी । मयुर पिच्छ वेष्टी शोभतसे ॥ ३ ॥ सगुण मेघ:श्याम लावण्यसुंदर । नामया दातार केशवराज ॥ ४ ॥ </a></li><li><a>   
<p>७</p>  तळवे तळहात टेंकीत । डाव्या गुडघ्यानें रांगत । रंगणी रंगनाथ । तो म्यां देखिला सये ॥ १ ॥ गवळण जसवंती पै सांगे । आले या कृष्णाचेनि मागें ।  येणें येणें वो श्रीरंगें । नवनीत माझें भक्षिलें ॥ २ ॥ एक्या हातीं लोण्याचा कवळु । मुख माखिलें अळुमाळु ।  चुंबन देतां येतो परिमळु । नवनीताचा गे सये ॥ ३ ॥ येणें माझें कवाड उघडिलें । येणें शिंकें हो तोडिलें ।  दह्यादुधातें भक्षिलें । उलंडिलें ताकातें ॥ ४ ॥ ऐसें जरी मी जाणतें । यमुनापाणिया नव जातें ।  धरूनि खांबासी बांधितें । शिक्षा लावितें गोविंदा ॥ ५ ॥ ऐसा पुराण प्रसिद्ध चोर । केशव नाम्याचा दातार ।  पंढरपुरीं उभा विटेवर । भक्त पुंडलिकासाठीं ॥ ६ ॥ </a></li><li><a>  
<p>८</p>  बाळ सगुण गुणाचें तान्हें गे । बाळ दिसतें गोजिरवाणें गे । काय सांगतां गार्‍हाणें गे । गोकुळींच्या नारी ॥ १ ॥ श्रीरंग माझा वेडा गे । याला नाहीं दुसरा जोडा गे ।  तुम्ही याची संगत सोडा गे । गोकुळींच्या नारी ॥ २ ॥ पांच वर्षांचें माझें बाळ गे । अंगणीं माझ्या खेळे गे ।  कां लटकाच घेतां आळ गे । गोकुळीच्या नारी ॥ ३ ॥ सांवळा गे चिमणा माझा गे । गवळणींत खेळे राजा गे ।  तुम्ही मोठ्या ढालगजा गे । गोकुळींच्या नारी ॥ ४ ॥ तुम्ही खाऊन लोण्याचा गोळा गे । आळ घेतां या गोपाळा गे ।  तुम्ही ठाईंच्या वोढाळा गे । गोकुळींच्या नारी ॥ ५ ॥ तुम्हीं लपवुनी याची गोटी गे । लागतां गे याचे पाठीं गे ।  ही एवढीच रीत खोटी गे । गोकुळींच्या नारी ॥ ६ ॥ तुम्ही लपवूनि याचा भवरा गे । धरूं पाहतां शारंगधरा ।  तुम्ही बारा घरच्या बारा गे । गोकुळींच्या नारी ॥ ७ ॥ हा ब्रह्मविधीचा जनीता गे । तुम्हीं याला धरूं पाहतां गे ।  हा कैसा येईल हातां गे । गोकुळींच्या नारी ॥ ८ ॥ नामा म्हणे यशोदेसी गे । हा तुझा हृषिकेशी गे ।  किती छळितो आम्हांसी गे । गोकुळींच्या नारी ॥ ९ ॥ </a></li><li><a>  
<p>९</p>  प्रात:काळीं प्रहरा रात्रीं उठिल्या गौळणी बाळा । घुसळण मांडियेलें घरोघरीं सकळां । नित्यानंदें परमानंदें गाती गोपाळा । सह्स्रापरी कैशा गाती मदन सांवळा ॥ १ ॥ घुम घुम करिती घुम घुम करिती डेरे घुमती । आनंदल्या गौळणी छंदें छंदें डोलती ॥ धृ. ॥ एक म्हणती साजणी तुम्हीं लपवा गे लोणी । नकळे नकळे वो बाई कृष्णाची करणी ।  कोणीकडून हा गे येईल सखये चक्रपाणी । खास खांदूनि तुम्हीं आतां लपवा दुधाणी ॥ २ ॥ बोलतां चालतां इतुक्यामध्यें हरी आला । कवणेंहीं नाहीं देव दृष्टि देखिला ।  सूक्ष्म रूप धरूनि डेर्‍यामध्यें प्रवेशला । वरच्यावरी देव लोणी खाऊनियां गेला ॥ ३ ॥ उन्हवणी शिळवणी घालिती परतें लोणी येईना । काय झालें टोणे सासूबाई कळेना ॥ ४ ॥ हा हा गे बायांनो तुमचे जाणतें चाळे । यश्वदेच्या मुला नेऊनि देतसां गोळे ।  उगेंचि मग पाहतां आतां फिरगे निराळे । मारी ठोसरे दोन्ही गाल्होरे घेतले ॥ ५ ॥ डेर्‍यामधुनी मार माझा जगज्जीवन पाहे । नामा म्हणे धन्य धन्य वर्णूं मी काये ॥ ६ ॥ </a></li><li><a>  <p>१०</p>  गड्यांनो राजा की रे झाला । कृष्ण सिंहासनी बैसला ॥ धृ. ॥ पांवा मोहरी घोंगडी । आम्हीं खेळूं यमुने थडी । नाचा पाऊला देहुडी । कृष्ण आमुचा की रे गडी ॥ २ ॥ खेळू हुतुतू हुंबरी । थडक हाणों टिरीवरी । आतां चालिला दळभारी । आमुचा यशोदेचा हरी ॥ ३ ॥ कुस्ती खेळतां कासाविसी । शेंबुड खरकटे नाकाशी । कडे घेऊ सावकाशी । आतां बहु भितों यासी ॥ ४ ॥ आम्ही तुम्ही सवें जाऊ । गाई वळावया जाऊं । त्याचे मानेत बुक्या देऊं । जवळी जावयासी भिऊं ॥ ५ ॥ नामा म्हणे चला जाऊं । हात जोडूनी उभे राहूं । पाया पडून मागून घेऊ । जनी वनी तोचि कृष्णची ध्याऊं ॥ ६ ॥ </a></li><li><a>  
<p>११</p> हातीं घेऊनियां काठी । शिकविते श्रीपती । यमुनेची माती । खासी कां कां कां कां ॥ १ ॥ हरी तूं खोडी नको करू माझ्या बा बा बा बा ॥ धृ. ॥ धांऊनियां धरिला करीं । बैसविला मांडिवरी । मुख पसरोनि करी । आ आ आ आ ॥ २ ॥ विष्णुदास नामा म्हणे । मरोनियां जन्मा येणें । कृष्ण सनातन पाहूं । या या या या ॥ ३ ॥ </a></li><li><a>  
<p>१२</p>  रूपें श्यामसुंदर निलोत्पल गाभा । सखीयें स्वप्नीं शोभा देखियेली ॥ १ ॥ नेत्र विशाळ भाळ दंत हिरया ज्योती । बाइये मदनमूर्ति देखियेला ॥ २ ॥ शंख चक्र गदा शोभती चहूं करीं । सखीये गरुडावरी देखियेला ॥ ३ ॥ शयन शेषापृष्ठीं नभी परमेष्ठी । गंगा वामांगुष्ठी देखियेला ॥ ४ ॥ पीतांबर कटीतटी दिव्य चंदन उटी । सखीये जगजेठी देखियेला ॥ ५ ॥ विचारीतां मानसी नये जो व्यक्तीसी । नामा केशवेसी लुब्धोनी ठेला ॥ ६ ॥ </a></li>

<li><a> <p>१३</p> 
कृष्णा तुला मी ताकीद करते । कोणाच्या घरी कधी जाऊं नको ॥ धृ. ॥ गवळ्याघरी बोभाट उठला । माठ दह्याचे फोडूं नको ॥ १ ॥ रागीट तुझा पिता नंद । मार तयाचा खाऊ नको ॥ २ ॥ आली गौळण कपटी राधा । तिच्या घरा तूं जाऊं नको ॥ ३ ॥ पाळण्यात घालुनि झोके देतें । आता मुळी तूं रडूं नको ॥ ४ ॥ वरज वाकड्या पेंद्या सुदामा । त्यांच्या डावामध्ये जाऊं नको ॥ ५ ॥ नामा म्हणे पतितपावन । त्याच्या नामा तूं विसरूं नको ॥ ६ ॥ 
  </a></li>








<div class="sticky" id="a20" > <li><a>  श्री संत जनाबाई यांच्या गौळणी   </a></li>    </div>
<li><a>
<p>१</p>
 राधा आणि तो मुरारी । क्रीडा कुंजवनीं करी ॥ १ ॥ कृष्ण डोलत डोलत । आले राधेमंदिरांत ॥ २ ॥ सुमनाचें शेजेवरी । राधा आणि तो मुरारी ॥ ३ ॥ आवडीनें विडे देत । दासी जनी उभी तेथ ॥ ४ ॥ </a></li><li><a>  
<p>२</p>  राधा आणि मुरारी । क्रीडा कुंजवनीं करीं ॥ १ ॥ राधा डुल्लत डुल्लत । आली निजभुवनांत ॥ २ ॥ सुमनाचें सेजेवरी । राधा आणि तो मुरारी ॥ ३ ॥ आवडीनें विडे देत । दासी जनी उभी तेथ ॥ ४ ॥ </a></li><li><a>   <p>३</p>  डोईचा पदर आला खांद्यावरी । भरल्या बाजारीं जाईन मी ॥ १ ॥ हातीं घेईन टाळ खांद्यावरी वीणा । आतां मज मना कोण करी ॥ २ ॥ पंढरीच्या पेठे मांडियेले पाल । मनगटावरी तेल घाला तुम्ही ॥ ३ ॥ जनी म्हणे देवा मी झालें येसवा । रिघालें केशवा घर तुझें ॥ ४ ॥ </a></li><li><a>  
<p>४</p>  माझें अचडें बचडें छकुडें गे । राधे रूपडें । पांघरूं घालिती कुंचडें ॥ धृ. ॥ हरि माझा गे सांवळा । पायी पैंजण वाजे खुळखुळा । याने भुलविल्या गोपीबाळा ॥ १ ॥ हरि माझा गे नेणता । करी त्रिभुवनाचा घोंगता । जो कां नांदे त्रिभुवनीं ॥ २ ॥ ऐसें देवाजीचें गडी । पेंद्या सुदाम्याची जोडी । बळिभद्र त्याचा गडी ॥ ३ ॥ जनी म्हणे तूं चक्रपाणी । खेळ खेळतो वृंदावनीं । लुब्ध झाल्या त्या गौळणी ॥ ४ ॥ </a></li>
 <li><a> <p>५</p> 
 गौळण म्हणती गौळणीला । पुत्र झाला येशोदेला ॥ १ ॥ एक धावे एकी पुढें । ताटीं वाटी सुंठवडे ॥ २ ॥ वाणें घेऊनियां ताटी ॥ नंदाघरी झाली दाटी ॥ ३ ॥ सुइणीची गलबल झाली । दासी जनी हेल घाली ॥ ४ ॥ 
 </a></li>
 
 <li><a> <p>६</p> 
सोड रविचा हात हरि रे । करू दे रे मंथन बाळा ॥ धृ. ॥ १ ॥ दही, दुध, तुप, लोणी । तुला देते चक्रपाणी । आता तरी खेळे सदनी । मन मोहना, कान्हा करू दे रे मंथना ॥ २ ॥ द्वारी उभ्या त्या गोपिका । मारिती तुजला हाका । आली आली ती राधिका । नेत्री दावी खुणा । कान्हा करू दे रे मंथना, बाळा ॥ ३ ॥ जनी म्हणे नाना रीती । समजाविते कान्हाप्रती । सकळ तो श्रीपती । अंतरीच्या खुणा । कान्हा करू दे रे मंथना, बाळा ॥ ४ ॥ 
</a></li>



<div class="sticky" id="a21">  <li><a>  श्री संत भानुदास म. यांच्या गौळणी   </a></li> </div><li><a>
<p>१</p>
वृंदावनीं वेणू कवणाचा माये वाजे । वेणुनादें गोवर्धनु गाजे । पुच्छ पसरुनि मयूर विराजे । मज पाहतां भासती यादवराजे ॥ १ ॥ तृण चारा चरूं विसरली । गाई व्याघ्र एके ठायीं जालीं । पक्षीं कुळें निवांत राहिली । वैरभाव समूळ विसरली ॥ २ ॥ यमुना जळ स्थिर स्थिर वाहे । रविमंडळ चालतां स्तब्ध होये । शेषकूर्म वराह चकित राहे । बाळा स्तन देऊं विसरली माये ॥ ३ ॥ ध्वनी मंजुळ मंजुळ उमटती । वांकी रुणझुण रुणझुण वाजती । देव विमानीं बैसोनि स्तुती गाती । भानुदासा फावली प्रेमभक्ति ॥ ४ ॥ </a></li>
 






<div class="sticky" id="a22">  <li><a>श्री संत एकनाथ म. यांच्या गौळणी   </a></li>    </div>
<li><a>
<p>१</p>
गौळणी गार्‍हाणे सांगती यशोदेसी । दहीं दूध खाऊनियां पळुनी जातो हृषीकेशी ॥ १ ॥  लाडका हा कान्हा बाई तुझा तुला गोड वाटे । याच्या खोडी सांगू किती महीपत्र सिंधु आटे ॥ २ ॥  मेळवोनि गोपाळ घरांमध्यें शिरे कान्हा । धरुं जातां पळुनि जातो यादवांचा राणा ॥ ३ ॥  ऐसें मज याने पिसे लावियेले सांगू काई । एका जनार्दनी कायावाचामनें पायी ॥ ४ ॥ </a></li><li><a>  
<p>२</p>  माझा कृष्ण देखिला काय । कोणी तरी सांगा गे ॥ धृ. ॥   हाती घेऊनिया फूल । अंगणीं रांगत आलें मूल । होतें सारवित मी चूल । कैसी भूल पडियेली ॥ १ ॥  माथां शोभे पिंपळपान । मेघवर्ण ऐसा जाण । त्याला म्हणती श्रीभगवान । योगी ध्यान विश्रांती ॥ २ ॥  संगे घेऊनि गोपाळ । बाळ खेळे आळुमाळ । पायीं पोल्हारे झळाळ । गळां माळ वैजयंती ॥ ३ ॥  एका जनार्दनीं माय । घरोघरांप्रती जाय । कृष्णा जाणावें तें काय । कोणी सांगा गे ॥ ४ ॥ </a></li><li><a>  
<p>३</p>  नानापरी समजावितें परी न राहे श्रीहरी ।  दहींभात कालवोनि दिला वेगीं झडकरीं । कडेवरी घेऊनियां फिरलें मी दारोदारीं ॥ १ ॥  राधे राधे राधे राधे घेई शामसुंदरा । नेई आतां झडकरीं आपुलिया मंदिरा ॥ धृ. ॥  क्षणभरी घरीं असतां करी खोडी शारंगपाणी । खेळावया बाहेरीं जातां आळ घेती गौळणी ।  थापटोनि निजवितां पळोनि जातो राजद्वारा ॥ २ ॥  राधा घेऊनि हरिला त्वरें जात मंदिरीं । हृदयमंचकीं पहुडविला श्रीहरीं ।  एका जनार्दनीं हरीला भोगी राधा सुंदरीं ॥ ३ ॥ </a></li><li><a>  
<p>४</p>  तुझें श्रीमुख सुंदर । कुसुम शुभकांति नागर । कासें पीतांबर मनोहर । पाहुनी भुल पडली करुणाघना ॥ १ ॥  मुरली नको वाजवुं मनमोहना ॥ धृ. ॥  सर परता होय माघारा । देहभाव बुडाला सारा ।  नाहीं संसारासी थारा । भेदभ्रम गेला कमलनयना ॥ २ ॥  ध्वनि मंजुळ ऐकिली कानीं । सर्व सुखां झाली धनी । एका जनार्दनीं ध्यानीं मनीं । एकपणा जगज्जीवना ॥ ३ ॥ </a></li><li><a>   
<p>५</p>  मनमोहन मुरलीवाला । नंदाचा अलबेला ॥ १ ॥  भक्तासाठीं तो जगजेठी । कुब्जेसी रत झाला ॥ २ ॥  विदुराघरच्या भक्षुनि कण्या । परमानंदें धाला ॥ ३ ॥  भक्तिसुखें सुखावला । एका जनार्दनीं निमाला ॥ ४ ॥ </a></li><li><a>  
<p>६</p>  कशी जाऊं मी वृंदावना । मुरली वाजवीतो कान्हा ॥ धृ. ॥  पैलतीरीं हरी वाजवीं मुरली । नदी भरली यमुना ॥ १ ॥  कांसे पितांबर कस्तुरी टिळक । कुंडल शोभे काना ॥ २ ॥  काय करुं बाई कोणाला सांगू । नामाची सांगड आणा ॥ ३ ॥  नंदाच्या हरीने कौतुक केलें । जाणे अंतरीच्या खुणा ॥ ४ ॥  एका जनार्दनी मनीं म्हणा । देवमहात्म्य कळेना कोणा ॥ ५ ॥ </a></li><li><a>    
<p>७</p>  भुलविलें वेणुनादें । वेणु वाजविला गोविंदें ॥ १ ॥  पांगुळलें यमुनाजळ । पक्षी राहिले निश्चळ ॥ २ ॥  तृणचरें लुब्ध झालीं । पुच्छ वाहुनियां ठेलीं ॥ ३ ॥  नाद न समाये त्रिभुवनीं । एका भुलला जनार्दनीं ॥ ४ ॥ </a></li><li><a>  
<p>८</p>  चला बाई वृंदावनीं रासक्रीडा पाहुं । नंदाचा बाळ येणें केला नवलाऊ ॥ १ ॥  कल्पनेची सासु इचा बहुताचि जाचुं । देहभाव ठेऊनी पायी ब्रह्मपदीं नाचूं ॥ २ ॥  सर्व गर्व सोडूनी बाई चला हरीपाशीं । द्वैतभाव ठेवुनि पायीं हरिरुप होसी ॥ ३ ॥  एका जनार्दनीं विश्वव्यापक हा देव । एक एक पाहतां अवघें स्वप्नवत वाव ॥ ४ ॥ </a></li><li><a>  
<p>९</p>  अधरीं धरुनि वेणु । वाजविला कुणी नेणुं ॥ १ ॥ प्रात:काळी तो वनमाळी । घेऊनि जातो धेनु ॥ २ ॥ उभी मी राहें वाट मी पाहें । केव्हां भेटेल मम कान्हु ॥ ३ ॥ एका जनार्दनीं वाजविला वेणु । ऐकतां मन झालें तल्लीनु ॥ ४ ॥ </a></li><li><a>    
<p>१०</p>  तुझ्या मुरलीचा ध्वनी । अकल्पित पडिला कानीं । विव्हळ झालें अंतःकरणी । मी घरधंदा विसरलें ॥ १ ॥  अहा रे सांवळीया कैशी वाजविली मुरली ॥ धृ. ॥  मुरली नोहे केवळ बाण । तिनें हरीला माझा प्राण । संसार केला दाणादीन । येउनि हृदयी संचरली ॥ २ ॥  तुझ्या मुरलीचा सूर तान । मी विसरले देहभान । घर सोडोनि धरिलें रान । मी वृंदावनी गेले ॥ ३ ॥  एका जनार्दनीं गोविंदा । पतितपावन परमानंद । तुझ्या नामाचा मज धंदा । वृत्ति तंव पदीं निवर्तली ॥ ४ ॥ </a></li><li><a> 
<p>११</p>  मुरली मनोहर रे माधव ॥ धृ. ॥  श्रीवत्सलांछन हृदयीं विलासन । दीन दयाघन रे ॥ १ ॥  सुरनर किन्नर नारद तुंबर । गाती निरंतर रे ॥ २ ॥  एका जनार्दनीं त्रिभुवनमोहन । राखीतो गोधन रे ॥ ३ ॥ </a></li><li><a>   
<p>१२</p>  दुडीवरी दुडी गौळणी सातें निघाली । गौळणी गोरस म्हणों विसरली ॥ १ ॥  गोविंदु घ्या कोनी दामोदरु घ्या गे । तंव तंव हांसती मथुरेच्या गे ॥ २ ॥  दुडीयामाझारी कान्होंबा झाला भारी । उचंबळे गोरस सांडे बाहेरी ॥ ३ ॥  एका जनार्दनीं सबलस गौळणी । ब्रह्मानंदु न समाये मनीं ॥ ४ ॥ </a></li><li><a>    
<p>१३</p>  खांद्यावरी कांबळी हातामधीं काठी । चारितसे धेनु सांवळा जगजेठी ॥ १ ॥  राधे राधे राधे राधे मुकुंद मुरारी । वाजवितो वेणु कान्हा श्रीहरी ॥ २ ॥  एक एक गौळणी एक एक गोपाळा । हातीं धरुनि नाचती रासमंडळा ॥ ३ ॥  एका जनार्दनीं रासमंडळ रचिलें । जिकडे पाहे तिकडे अवघें ब्रह्म कोंदलें ॥ ४ ॥ </a></li><li><a>  <p>१४</p>  गौळणी म्हणती यशोदेला । कोठें गे सांवळां । कां रथ शृंगारिला ।   सांगे वो मजला । अक्रुर उभा असे बाई गे साजनी ॥ १ ॥  या नंदाच्या अंगणीं । मिळाल्या गौळणी ॥ धृ. ॥  बोले नंदाची पट्टराणी । सद्गदीत होऊनि । मथुरेसी चक्रपाणी ।   जातो गे साजणी । विव्हळ झाले मन वचन ऐकोनि ॥ २ ॥  अक्रुरा चांडाळा । तुज कोनी धाडिला । कां घातां करुं आलासी ।   वधिशी सकळां । अक्रुरा तुझे नाम तैशीच करणी ॥ ३ ॥  रथीं चढले वनमाळी । आकांत गोकुळीं । भूमि पडल्या व्रजबाळी ।   कोण त्या सांभाळी । नयनींच्या उदकांनें भिजली धरणी ॥ ४ ॥  देव बोले अक्रुरासी । वेगें हांकी रथासी । या गोपींच्या शोकासी ।   न पहावें मजसी । एका जनार्दनीं रथ गेला निघोनि ॥ ५ ॥ </a></li><li><a>   
<p>१५</p>  गौळणी सांगती गार्‍हाणीं । रात्री आला चक्रपाणी ।   खाऊनी दहीं दूध तूप लोणी । फोडिली अवघीं विरजणीं । हा गे बाई कोणासी आवरेना ॥ १ ॥  यशोदे बाळ तुझा तान्हा ।   कोठवर सोसू धिंगाणा ॥ धृ. ॥  दुसरी आली धांवत । याने बाई काय केली मात ।   मुखाशीं मुखचुंबन देत । गळ्यामधी हात घालीत । धरुं जातां सांपडेना ॥ २ ॥  तिसरी आली धांऊनि । म्हणे गे बाई काय केली करणी ।   पतीची दाढ़ी माझी वेणी । दोहीसी गांठ देऊनी । गांठ बाई कोणासी सुटेना ॥ ३ ॥  मिळोनि अवघ्या गौळणीं । येती नंदाच्या अंगणीं ।   जातों आम्हीं गोकुळ सोडोनी । आमुच्या सुना घेऊनी । हें बाई आम्हांसी पहावेना ॥ ४ ॥  ऐशीं ऐकतां गार्‍हाणीं । यशोदानयनीं आलें पाणीं ।   कृष्णा खोडी दे टाकुनी । एका जनार्दनीं चरणीं । प्रेम तया आवरेना ॥ ५ ॥ </a></li><li><a>  
<p>१६</p>  ऐक ऐक सखये बाई नवल मी सांगु काई । त्रैलोक्याचा धनी तो हा यशोदेसी म्हणतो आई ॥ १ ॥  देवकीने वाहिला यशोदेनें पाळिला । पांडवांचा बंदीजन होऊनियं राहिला ॥ २ ॥  ब्रह्मांडाची सांठवण योगीयाचें निजधन । चोरी केली म्हणऊनी उखळासी बंधन ॥ ३ ॥  सकळ तीर्थें जया चरणीं सुलभ हा शूळपाणी । राधिकेसी म्हणे तुझी करीन वेणीफणी ॥ ४ ॥  शरण एका जनार्दनीं कैवल्याचा मोक्षदानीं । गाई गोप गोपीबाळां मेळविले आपुलेपणीं ॥ ५ ॥ </a></li><li><a>  
<p>१७</p>    आवरीं आवरीं आपुला हरी । दुर्बळाची केली चोरी । घरा जावयाची उरी । कृष्णें ठेविली नाहीं ॥ १ ॥  गौळणी उतावेळी । आली यशोदेजवळी । आवरीं आपुला वनमाळी । प्रळय आम्हां दिधला ॥ २ ॥  कवाड भ्रांतीचें उघडिलें कुलुप मायेचे मोडिलें । शिंके अविद्येचें तोडिलें । बाई तुझिया कृष्णें ॥ ३ ॥  होती क्रोधांची अर्गळा । हळूचि काढिलीसे बळां । होती अज्ञानाची खिळा । तीहि निर्मूळ केली ॥ ४ ॥  डेरा फोडिला दंभाचा । त्रिगुण तिवईस ठाव कैसा । प्रंपंच सडा हा ताकाचा । केला तुझिया कृष्णें ॥ ५ ॥  अहंकार होता ठोंबा । उपडिला धुसळखांबा । तोहि टाकिला स्वयंभा । बाई तुझिया कृष्णें ॥ ६ ॥  संचित हें शिळें लोणी । याचि केली धूळीधाणीं । संकल्प विकल्प दुधाणीं । तीहीं फोडिली कृष्णें ॥ ७ ॥  प्रारब्ध हें शिळें दहीं । माझें खादलें गे बाई । क्रियमाण दुध साई । तींही मुखीं वोतिली ॥ ८ ॥  द्वेष रांजण सगळे । स्पर्शे होती हात काळे । होतें कामाचें तें पाळें । तेंहि फोडिलें कृष्णें ॥ ९ ॥  सुचित दुश्चित घृत घागरी । लोभें भरल्या अहोत्या घरीं । त्याही टाकिल्या बाहेरी । तुझिया कृष्णें ॥ १० ॥  कल्पनेची उतरंडी । याची केली फोडाफॊडी । होती आयुष्याची दुरडी । तेंही मोडिली कृष्णें ॥ ११ ॥  पोरे ग अचपळ आमुची । संगती धरली या कृष्णाची । मिळणी मिळाली तयांची । संसाराची शुद्धी नाहीं ॥ १२ ॥  ऐशी वार्ता श्रवनीं पडे । मग मी धांवोनि आलें पुढे । होतें द्वैताचें लुगडें । तेंही फिटोनि गेलें ॥ १३ ॥  आपआपणा विसरणें । कृष्णस्वरुपीं मिळालें । एका जनार्दनीं केलें । बाई नवल चोज ॥ १४ ॥ </a></li><li><a>     
<p>१८</p>  गोकुळीं चोरी करितो चक्रपाणी   । गौळणी येउनी सांगती गार्‍हाणीं ।   येणें माझें भक्षिलें दहीं दूध लोणी । पळोनियां येथें आला शारंगपाणी वो ॥ १ ॥  आवरीं आवरीं यशोदे आपुला कान्हा । याच्या खोडी किती सांगु जाणा ।   याचें लाघव न कळे चतुरानना । यासी पाहतां मन नुरे मीपणा वो ॥ २ ॥  एके दिवशीं मी आपुलें मंदिरीं । मंथन करितां देखिला पुतनारी ।   जवळी येवोनि रवीदंड धरी । म्हणे मी घुसळितो तु राहें क्षणभरी वो ॥ ३ ॥  परवां आमुचे घरासी आला । संगे घेउनी गोपाळांचा मेळा ।   नाचले ऐकत धरें पाहें अचला । धरूं जातां तो पळोनियां गेला वो ॥ ४ ॥  ऐसें बहु लाघव केलें येणें । किती सांगावें तुज गार्‍हाणें ।   एका जनार्दनीं परब्रह्मा तान्हें । यासी ध्याता खुंटलें येणे जाणे वो ॥ ५ ॥ </a></li><li><a>     <p>१९</p>   नंदनंदन मुरलीवाला । याच्या मुरलीचा वेध लागला ॥ १ ॥  प्रपंच धंदा नाठवे कांहीं । मुरलीचा नाद भरला हृदयीं ॥ २ ॥  पती सुताचा विसर पडिला । याच्यामुरलीचा छंद लागला ॥ ३ ॥  स्थावर जंगम विसरुनि गेले । भेदभाव हारपले ॥ ४ ॥  समाधि उन्मनी तुच्छ वाटती । मुरली नाद ऐकता मना विश्रांती ॥ ५ ॥  एका जनार्दनी मुरलीचा नाद । ऐकता होती त्या सद्गद ॥ ६ ॥ </a></li><li><a>    
<p>२०</p>   कृष्णमूर्ती होय गे कळो आली सोयं गे । प्राणाचाही प्राण पाहतां सुख सांगुं काय गे ॥ १ ॥  तुळशी माळ गळां गे कस्तुरीचा टिळा गे । अर्धांगी रुक्मिणी विंझणे वारित गोपी बाळा गे ॥ २ ॥  पीतांबराची कास गे कसिली सावकाश गे । नारद तुंबर गायन करिती पुढें निजदास गें ॥ ३ ॥  भक्त कृपेची माय गे ओळखिली विठाई गे । एका जनार्दनीं विटे जोडीयेले पाय गे ॥ ४ ॥ </a></li><li><a> 
<p>२१</p> कृष्णाला भुलविलें गोपीने ॥ धृ. ॥  यशोदे तुझा हा कान्हा राहीना । मी मारीन क्रोधाने ॥ १ ॥  नंदजी तुमचा कृष्ण लाडका   । हाका मरितो मोठ्यानें ॥ २ ॥  वेताटी घेउनी नावेंत बैसला । वांचविले देवानें ॥ ३ ॥  एका जनार्दनी पूर्ण कृपेनें । नाहीं ऐकिलें मातेनें ॥ ४ ॥ </a></li><li><a>   
<p>२२</p>  कसा मला टाकुनी गेला राम ॥ धृ. ॥  रामाविण जीव व्याकुळ होतो । सुचत नाही काम ॥ १ ॥  रामाच्या विण मज चैन पडेना । नाही जीवासी आराम ॥ २ ॥  एका जनार्दनी पाहुनीं डोळा । स्वरुप तुझे घनःश्याम ॥ ३ ॥ </a></li><li><a>   
<p>२३</p>  तुझी संगती नाहीं कामाची । मी सुंदरा कोवळ्या मनाची । मज दृष्टी होईल साची । मग तुझी घेइन चर्या ॥ १ ॥  कसें वेड लाविलें कान्हों गोवळियां ॥ धु ॥  माझा वंश आहे मोठ्याचा   । तुं तंव यातीहीन गौळ्याचा । ऐक्य जालीया नांवरुपाचा । ठावचि पुसलिया ॥ २ ॥  तुझ्या अंगेची घुरट घाणी । तनु काय दिसती वोंगळवाणी । मुरली वाजविसी मंजुळवाणी । मनमोहन कान्हया ॥ ३ ॥  तुझ्या ठिकाणी अवगुण मोठा । चोरी करुनी भरिसी पोटा । व्रजनारी सुंदरा चावटा । अडविसी अवगुणीया ॥ ४ ॥  सर्व सुखाची कृष्णसंगती । वेणुनादें गाई गोप वेधती । एका जनार्दनी हरिरुपी रमतीं । त्या व्रज सुंदरीया ॥ ५ ॥ </a></li><li><a>   
<p>२४</p>  गोधनें चाराया जातो शारंगपाणी । मार्गीं भेटली राधिका गौळणी ।   कृष्ण दान मागे निरी आसडोनी । तंव ती देखिली यशोदा जननी ॥ १ ॥  यशोदा म्हणे नाटका हृषीकेशी । परनारीसी कैसा रे झोंबसी ।   येरु रुदत सांगतो मातेपाशीं । माझा चेंडुं लपविला निरिपाशीं ॥ २ ॥  राधिका म्हणे यशोदे परियेसी । चेंडु नाही नाहीं वो मजपाशी ।   परि हा लटिका लबाड हृषीकेशी । निरी आसडितां चेंडु पडे धरणीसी ॥ ३ ॥  यशोदा म्हणे चाळका तुम्ही नारी । मार्गीं बैसतां क्षण एक मुरारी ।   एका जनार्दनीं विनवीं श्रीहरी । नाम घेतां पातकें जाती दुरी ॥ ४ ॥ </a></li>
 
 <li><a> <p>२५</p> 
असा कसा देवाचा देव बाई ठकडा । देव एका पायाने लंगडा ॥ धृ ॥ गवळ्याघरी जातो दही दुध चोरूनी खातो । करी दह्या दुधाचा रबडा ॥ १ ॥ शिकेंची तोडितो मडकेंची फोडितो । पाडी नवनीताचा सडा ॥ २ ॥ वाळवंटी जातो कीर्तन करितो । घेतो साधूसंतांशी झगडा ॥ ३ ॥ एका जनार्दनी भिक्षा वाढा बाई । देव एकनाथाचा बछडा ॥ ४ ॥	
</a></li>

<li><a> <p>२६</p> 
रडते माझे बाळ तान्हें । समजाविता राहेना ॥ धृ. ॥ नानापरी समजावितें । मागेल तें खाया देतें । थोपटुनि निजवितें । परि हा उगा राहिना ॥ १ ॥ नानापरी करितो छंद ॥ रडतो हा स्फुंदु स्फुंदु । नेत्रांतूनि वाहे बिंदु । परी डोळा लागेना ॥ २ ॥ पोटी धरूनियां दम । सर्वांगी सुटला घाम । एकाजनार्दनी प्रेम । यशोदेशी मावेना ॥ ३ ॥ 
</a></li>

<li><a> <p>२७</p> 
वारियांने कुंडल हाले । डोळे मोडित राधा चाले ॥ धृ. ॥ राधेला पाहुनी भुलले हरी । बैल दुहितो आपुले घरी ॥ १ ॥ फणस जंभुर कर्दळी दाट । हातीं घेऊन सारंगपाट ॥ २ ॥ हरिला पाहुनी भुलली चित्ता । मंदिरीं घुसळी डेरा रिता ॥ ३ ॥ मन मिळालेसे मना । एका भुलला जनार्दना ॥ ४ ॥ 
</a></li>

<li><a> <p>२८</p> 
घागर डोईवर (घेऊन) निघाली पाण्या गौळण । पायी वाजती रूमझुम पैंजण ॥ धृ. ॥  ठुमकत ठुमकत चालली डोलत । वाऱ्याच्या तोलानं ॥ १ ॥ हांसत खुदखुद मोडित डोळे । मनी आठवी कृष्णाचे चाळे । लगबगीनें प्रभातकाळी । आली नंदअंगणी ॥ २ ॥ वाट आडवी उभा सारंगधर । सोडी सोडी कान्हा जाऊं दे लवकर । धरू नको पदराला कन्हैया । उशीर जाहला मला ॥ ३ ॥ किती खोड्या करिसी हरी । जाईन लवलाही सांगेन यशोदाबाई ॥ ४ ॥ बांधिल उखळासी मारील मुसळाने । एका जनार्दनीं एक जाणे नकळे या गौळणी ॥ ५ ॥ 
</a></li>

<li><a> <p>२९</p> 
आल्या पांच गौळणी । पांच रंगांचे श्रृंगार करूनी ॥ धृ. ॥ पहिली गौळण रंग सफेद । जशी चंद्राची ज्योत । गगनीं चांदणी लखलखित । ऐका तिची मात । मंथन करीत होती दारांत । धरून कृष्णाचा हात । ऐशा नटूनी ॥ १ ॥ दुसरी गौळण भाळी भोळी । रंग हळदीहून पिवळी । पिवळा पितांबर नेसुन आली । अंगी बुट्टेदार चोळी । एक लहान तनु उमर कवळी । जशी चाफ्यांची कळी ॥ २ ॥ तिसरी गौळण रंग काळा । नेसुनि चंद्रकळा । काळे काजळ लेऊन डोळां । आली राजसबाळा ॥ ३ ॥ चवथी गौळण रंग लाल । भांगी भरून गुलाल । मुखी विडा रंग लाल । जसें डाळिंबीचें फूल ॥ ४ ॥ पांचवी गौळण हिरवा रंग । अवघ्या झाल्या दंग । हिरव्या कांकणाचा पहा रंग । आरशीत जडलें भिंग । फुगडी खेळती कृष्णासंग । गाई एकनाथ अभंग ॥ ५ ॥ 
</a></li>

<li><a> <p>३०</p> 
लोणी रूचे तुज म्हणुनि मंथिते । कृष्णा घरी घडीभरी खेळे । कान्हा घडीभरी खेळे ॥ धृ. ॥ मंथन करू दे, मंथन करू दे । सोडी रवी सोडी बाळा । कृष्णा ॥ २ ॥ देई आधी मज स्तनपानाते । कृष्णा हा कामाचिया वेळा । कान्हा कामाचिया वेळा ॥ ३ ॥ एका जनार्दनी घुसळते आता । काढुनिया देते गोळा ॥ ४ ॥ 
</a></li>
<li><a> <p>३१</p> 
मिळोनि गौळणी देती यशोदे गाऱ्हाणी । खोडी करी चक्रपाणी । ऐक साजनी यशोदे ॥ १ ॥ परवा आला आमुचे घरा । दारी निजला होता म्हातारा । घेऊनि ताकाचा हो डेरा । फोडीला सैरा तयांवरी ॥ २ ॥ दुसरी बोले यशोदे । काही सांग तुझिया मुकुंदे । आमुचे घरा येऊनि गोविंदे । नवल केले साजणी ॥ ३ ॥ सून होती माझी गर्भिणी । तिसी पुसे चक्रपाणी । कैसी जाहालीस वो गर्भिणी । तंव ती हासुं लागली ॥ ४ ॥ जवळ बैसला जाऊनि । पोट पाहे चांचपूनी । न कळे ईश्वराची करणी । तंव ती तया झिडकारी ॥ ५ ॥ ऐशा खोड्या नानापरी । किती म्हणोनि सांगु सुंदरी । एका जनार्दनी आवरी । आपुलिया कृष्णाते ॥ ६ ॥ 
</a></li>

<li><a> <p>३२</p> 
अरे कृष्णा अरे कान्हा मनरंजन मोहना ॥ धृ. ॥ आले संत घरी तरी काय बोलून शिणवावे । ऊस गोड झाला म्हणून काय मुळासहित खावा । प्रीतीचा पाहुणा झाला म्हणून काय फार दिवस रहावा । गांवचा पाटील झाला म्हणून काय गांवच बुडवावा ॥ अरे. ॥ १ ॥ देव अंगी आला म्हणून काय भलतेच बोलावे । चंदन शीतल झाला म्हणून का उगाळून प्यावा । वडील रागे भरला म्हणून काय जीवेंच मारावा । भगवी वस्त्रे केली म्हणून काय जगच नाडावें ॥ अरें ॥ २ ॥ आग्या बिचूं झाला म्हणून काय कंठीच कवळावा । फुकाचा हत्ती झाला म्हणून काय भलत्यांनी न्यावा । फुकट हिरा झाला म्हणून काय कथिली जोडावा । नित्य व्याज खाती म्हणून काय मुद्दल बुडवावे ॥ अरे. ॥ ३ ॥ परस्त्री झाली म्हणुन काय बळेच भोगावी । सोन्याची सुरी झाली म्हणुन काय उरिच मारावी । मखमली पैजार झाली म्हणून काय शिरींच वंदावी । अरे सद्गुरू सोयरा झाला म्हणून काय आचार बुडवावा । नित्य देव भेटे तरी काय जगाशी दावावा । घरचा दिवा झाला म्हणून काय आडासी बांधावा । एका जनार्दनी म्हणे हरि हा गुप्तचि ओळखावा ॥ अरे. ॥ ५ ॥ 
</a></li>
<li><a> <p>३३</p> 
गौळणीचा थाट निघाला मथुरे हाटालागीं । ते देखोनि जगदीश धांवला गोप घेऊनि वेगी ॥ १ ॥ कान्हया सरसर परता नको आरूता येऊं । तुझा संग झालिया मग मी घरा कैसी जाऊं ॥ धृ. ॥ सासुरवासिनी आम्ही गौळणी । जाऊं दे रे हरि । बहू वेळ लागतां सासु सासरे कोपतील घरीं ॥ २ ॥ आम्ही बहुजनी येकला तूं । शारंगपाणी दिससी येथें । हृदयमंदिरी ठेऊनि तूंते जाऊं मथुरा पंथे ॥ ३ ॥ एका जनार्दनी ब्रह्मवादिनी गोपी या बरवंटा कृष्णपदी त्या लीन झाल्या । पूर्णपणे तन्निष्ठा ॥ ४ ॥ 
</a></li>

<li><a> <p>३४</p> 
का रे हरि आमुची धरितोसी वाट ॥ धृ. ॥ गौळणी सकळ गोपीबाळा । त्यांनी त्यजिला हाट ॥ १ ॥ न म्हणसि लेकी न म्हणसि सुना । कर्में करिशी अचाट ॥ २ ॥ एका जनार्दनी तारी गुणनाम । वेद गर्जती भाट ॥ ३ ॥ 
</a></li>

<li><a> <p>३५</p> 
ऐक यशोदे बाई । तुझ्या हरिला सांग कांही । हा पटतो आमच्या डाही । नंदाचे राणी ॥ १ ॥ संचित नवनित खाई । रांजणे फोडितो बाई । धरूं म्हणतां पळून जाई । नंदाचे राणी ॥ २ ॥ सांवळा ग चिमणा माझा । खेळतो ग यादवा राजा । तुम्ही मोठ्या ढालगजा । गोकुळीच्या नारी ॥ ३ ॥ एका जनार्दनी हो बाई । हरिविण न गमे कांही । हरिवांचून करमत नाही । नंदाचे राणी ॥ ४ ॥ 
</a></li>
</div>

</div>

Note: The element will not take up any space when the display property set to "none".

<script>
function myFunction() {
  var x = document.getElementById("myDIV");
  if (x.style.display === "none") {
    x.style.display = "block";
  } else {
    x.style.display = "none";
  }
}
</script>

</body>
</html>

